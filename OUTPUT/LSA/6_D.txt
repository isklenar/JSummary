To, zda si Hamás bude moci nárokovat vítězství a zda mu Palestinci uvěří, bude záviset na podobě příměří, jež bude nakonec dohodnuto, tedy pokud nakonec příměří dohodnuto bude.
Pro tuto chvíli je Hamás většinou Palestinců pokládán za oběť války, jejímž záměrem je dosáhnout jeho kapitulace.
Zároveň je palestinský prezident Mahmúd Abbás obviňován, že straní Izraeli, aby si v Gaze získal zpět ztracenou moc.
Má-li Hamás válku přežít, musí prokázat, že jeho odpor vyústil v trvalé otevření hraničních přechodů v Gaze, zejména v Rafáhu.
Vyjde-li Hamás ze sporu vítězně, Abbásovi spojenci v ostatních palestinských frakcích jej přinutí přijmout Hamás a Islámský džihád do OOP.
Pokud ale Izrael donutí Hamás přijmout podmínky hraničních kontrol a formálního příměří, image Hamásu jako strážce palestinského odporu bude vážně narušena.
