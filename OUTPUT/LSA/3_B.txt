Pokrok ve znalostech má často svůj rub i líc.
Podnikavé firmy dnes nabízejí, že vám za poplatek povědí něco o vašich genech.
Avšak jestliže jedinci mohou podstupovat testy, které jsou pojišťovacím společnostem zapovězeny, a jestliže ti, kdo získají nepříznivé genetické informace, si pak přikoupí dodatečnou životní pojistku, aniž by se zmínili o testech, jimiž prošli, podvádějí ostatní vlastníky životního pojištění.
Hlubší etické problémy přináší možnost vybírat si děti.
Ve vyspělých zemích rutinní testování starších těhotných žen společně s dostupností potratu výrazně snížilo výskyt vad, jako je Downův syndrom.
Některé páry, u nichž hrozí přenos genetického onemocnění na potomky, už několik let využívají mimoděložního oplodnění, při němž se vytvoří několik embryí, která lze testovat na přítomnost vadného genu, a pak se do dělohy usadí jen ta embrya, která jej nemají.
Pro mnoho rodičů není nic důležitějšího než zajistit svému dítěti nejlepší start do života.
Kupují drahé hračky, aby co možná nejvíc zvýšili schopnost dítěte se učit, a ještě mnohem víc peněz vydají za soukromé školy nebo za mimoškolní doučování, s nadějí, že jejich potomek vynikne u zkoušek, které rozhodují o přijetí na elitní univerzity.
Nejsme možná daleko od doby, kdy dokážeme poznat geny, jež v tomto úsilí zvyšují šance na úspěch.
Takovou budoucnost by nikdo z nás neměl schvalovat.
