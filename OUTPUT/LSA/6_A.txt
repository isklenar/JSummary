To, zda si Hamás bude moci nárokovat vítězství a zda mu Palestinci uvěří, bude záviset na podobě příměří, jež bude nakonec dohodnuto, tedy pokud nakonec příměří dohodnuto bude.
S otevřenými hranicemi by Hamás mohl zajistit svůj režim v Gaze a budovat si popularitu na Západním břehu, čímž by vyvíjel obrovský tlak na Abbáse, vůdce konkurenčního hnutí Fatah, aby souhlasil s vládou národní jednoty za podmínek stanovených Hamásem.
Pokud ale Izrael donutí Hamás přijmout podmínky hraničních kontrol a formálního příměří, image Hamásu jako strážce palestinského odporu bude vážně narušena.
Při obnově Gazy se sázky rivalů ještě zvýší.
Abbás, podporovaný Spojenými státy a Evropskou unií, může mít pod palcem značné finanční prostředky.
Katar, sponzor Hamásu, už ohlásil investiční fond pro Gazu a přispěl 250 miliony dolarů.
Teprve se uvidí, jestli je názor Abú Marzúka pouze taktikou, jejímž záměrem je pobídnout Obamovu vládu, aby s Hamásem navázala kontakt, anebo jestli válka přesvědčila Hamás, že řešení dvou států je jedinou životaschopnou možností jak konflikt s Izraelem urovnat.
