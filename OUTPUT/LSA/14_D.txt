Je možné, že dítě, které se narodí ode dneška za pouhých deset let, bude žít ve světě, kde budou AIDS, tuberkulóza a malárie na ústupu.
Každý den zabijí zmíněné choroby 16 000 lidí – ničí celé komunity a uvrhávají státy ještě hlouběji do chudoby.
Klíčovým nástrojem je Celosvětový fond pro boj proti AIDS, TBC a malárii.
Jakákoliv strategie pro zvýšení životní úrovně musí obsahovat naléhavé kroky k řešení problémů AIDS, TBC a malárie.
Investice do účinné prevence, léčby a výzkumu v letech 2005 a 2006 zachrání miliony životů, zmenší společensko-ekonomický dopad těchto chorob v chudších zemích a odstraní potřebu zvýšených výdajů na tyto chronické krize v budoucnu.
Celosvětový fond hraje v tomto financování významnou roli, neboť poskytuje přibližně 66% všech současných externích prostředků v boji proti TBC, 45% v boji proti malárii a 20% veškeré externí podpory v boji proti HIV/AIDS.
Má-li fond využít svůj potenciál, bude potřebovat 2,3 miliardy dolarů, aby mohl v roce 2005 efektivně pokračovat v činnosti.
