V genomice jsou dvě klíčové výzvy.
První je prostá detekce genů, samotných nebo v kombinacích, které pravděpodobně vedou k určitým chorobám.
S dostatkem údajů budeme schopni zjistit, že určitá „nemoc“ je ve skutečnosti škálou různých chorob, z nichž některé dokážou potlačit konkrétní známé léky a další zase potlačí jiné léky anebo jsou prostě nevyléčitelné.
Druhou výzvou je porozumět tomu, jak vzájemným působením genů či vlivem dalších faktorů chorobný stav vzniká, což by mělo umožnit vývoj nových preventivních opatření či terapií vycházejících z podrobností o tom, jak daná zdravotní komplikace vzniká a jak se vyvíjí.
Jinými slovy, u většiny výzkumů se otázky netočí kolem celého genomu, nýbrž kolem relevantních odlišností genomu konkrétního jedince od normy.
Zatímco někteří badatelé hledají statistické korelace, jiní se zabývají způsobem interakce konkrétních genů.
Bez souvisejících lékařských anamnéz ale genomy neznamenají mnoho, tak jako ruský román – v jakémkoli jazyce – neznamená mnoho bez odpovídajících znalostí ruských dějin.
Současné směřování k elektronickým lékařským záznamům v mnoha vyspělých zemích zlepší jednak přímo zdravotní péči, ale významně posílí i likviditu informací, jež pomohou genetickému a dalšímu lékařskému výzkumu.
Za pět let budeme čelit výzvě jak všechny tyto poznatky prostřednictvím lepších preventivních opatření, dokonalejších léků a kvalitnější péče promítnout do praxe.
