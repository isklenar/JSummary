CHICAGO – Na celém Západě ohrožují klesající standardy vědecké výuky budoucí prosperitu.
Jedna z reforem, které si dnes žádají prioritu, se týká středoškolské výuky přírodních věd.
Všechny ostatní vědy – geologie, astronomie, neurověda, oceánografie a myriády návazných oborů – jsou založeny na vzájemně se překrývající kombinaci biologie, chemie a fyziky.
Přesto dnes drtivá většina středních škol zahajuje výuku přírodních věd biologií.
Výuka přírodních věd by neměla začínat biologií, nýbrž fyzikou.
Ve všech fázích vědecké výuky je nutné klást základní otázky.
Jak něco funguje?
Jak to víme?
Jaké jsou obecně platné zákony?
Učitelé (včetně matematiků) by se měli pravidelně setkávat, aby koordinovali vývoj probírané látky i její provázanost a zařazovali do ní příklady, které dokládají, jak věda funguje.
