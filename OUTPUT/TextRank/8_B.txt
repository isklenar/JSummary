BERLÍN – Izrael od svého založení v roce 1948 vedl už sedm válek proti svým sousedům, včetně aktuální války v Gaze.
Z vojenského hlediska Izrael nakonec ve všech těchto válkách zvítězil – nebo je alespoň neprohrál.
Vždyť jádro konfliktu mezi Izraelem a Palestinci zůstává už 60 let téměř beze změn.
Plán OSN na rozdělení Palestiny z roku 1947, který rozděloval Britský mandát nad Palestinou mezi oba národy, nebyl a doposud není přijat.
Právě proto dodnes lidé na obou stranách umírají.
Zásadní otázka pro obě strany zůstává nezodpovězená: kde končí Izrael a kde začíná Palestina?
Třebaže je však nadmíru jasné, že Izrael nezmizí a že Palestinci nevyvěsí bílý prapor, podmínky pro řešení dvou států se zhoršují.
Alternativou k řešení dvou států je trvání konfliktu a faktická realita řešení jednoho státu, v němž Palestinci mezi řekou Jordánem a Středozemním mořem budou dříve či později tvořit většinu.
Zaprvé Spojené státy budou muset vyvinout snahu zapojit Sýrii a Írán do regionálního řešení, které přitom zásadně změní podmínky pro Izraelce i pro Palestince.
Zadruhé USA musí zúčastněným stranám vnutit řešení dvou států, což bude vyžadovat jednak odhodlání, jednak zachování jednoty hlavních mezinárodních aktérů.
