Restituce území obsazených v roce 1967 bude pro vyřešení izraelsko-palestinského konfliktu nadále očividně nepostradatelná, ale obě strany teď ústředním bodem debaty učinily dědictví války roku 1948.
Svým požadavkem, aby Palestinci uznali Izrael jako židovský stát, kupodivu složku roku 1948 otevřel izraelský premiér Benjamin Netanjahu.
V mírovém procesu, jak byl veden až doposud, se Izraelci vždy chtěli soustřeďovat na otázky roku 1967, tedy na území a bezpečnost.
Palestinci se ale vždycky chtěli vracet k záležitostem roku 1948: uprchlíkům, rozehnání a tomu, co Arafatův blízký důvěrník Akram Haníja definoval jako nutnost „postavit Izraelce před tribunál dějin“.
Palestinci se snaží držet hůl za oba konce a světu tvrdí, že souhlasí s dvoustátním řešením, a přitom doma volají po právu na návrat.
Rozřešení konfliktů této povahy vyžaduje oživení historické paměti a řádné vyslechnutí dějinných vyprávění obou stran, třeba skrze zřízení komisí pravdy a usmíření.
Definitivně uzavřít složku roku 1948 může jedině přijatelná dohoda ohledně uprchlíků – až pak bude moci skončit konflikt v Palestině.
