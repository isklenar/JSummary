Geny jsou v jistém smyslu jazykem instrukcí ke stavbě lidských bytostí (či jiných živých organismů).
Na druhou stranu, začínáme už rozumět některým slovům – konkrétním genetickým variantám – která podle všeho odpovídají jistým událostem z minulosti.
V případě genetiky jsou těmito událostmi choroby a zdravotní obtíže.
A právě tak jako je ke vzniku události obvykle zapotřebí několika osob, i vznik nemoci často vyžaduje několik genetických variant, plus vnější okolnosti.
Na vyvolání zdravotních potíží se často podílí společné působení genů, občas za přispění faktorů, jako jsou strava či návyky dané osoby.
V genomice jsou dvě klíčové výzvy.
První je prostá detekce genů, samotných nebo v kombinacích, které pravděpodobně vedou k určitým chorobám.
S dostatkem údajů budeme schopni zjistit, že určitá „nemoc“ je ve skutečnosti škálou různých chorob, z nichž některé dokážou potlačit konkrétní známé léky a další zase potlačí jiné léky anebo jsou prostě nevyléčitelné.
Druhou výzvou je porozumět tomu, jak vzájemným působením genů či vlivem dalších faktorů chorobný stav vzniká, což by mělo umožnit vývoj nových preventivních opatření či terapií vycházejících z podrobností o tom, jak daná zdravotní komplikace vzniká a jak se vyvíjí.
Jinými slovy, u většiny výzkumů se otázky netočí kolem celého genomu, nýbrž kolem relevantních odlišností genomu konkrétního jedince od normy.
Současné směřování k elektronickým lékařským záznamům v mnoha vyspělých zemích zlepší jednak přímo zdravotní péči, ale významně posílí i likviditu informací, jež pomohou genetickému a dalšímu lékařskému výzkumu.
Dnes už dokážeme čím dál laciněji sekvenovat genomy a odpovídající zdravotnické informace pomalu převádíme do podoby čitelné pro počítače.
