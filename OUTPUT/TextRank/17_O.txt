Organická chemie, která svůj název získala proto, že byla považována za výsadu živých organismů, se ukázala být tou nejrozšířenější a nejbanálnější chemií: chemií uhlíku.
Něco podobného se stalo i při vzniku života, byť ještě není zjištěno jakými způsoby, za pomoci jakých katalyzátorů a s jakými zdroji energie.
Lze říct jen to, že zúčastněné procesy byly nesporně vysoce deterministické a opakovatelné, neboť šlo právě o procesy chemické, což znamená, že k nim za tehdy převažujících podmínek muselo nutně docházet.
Nutným důsledkem, prvně vytušeným Charlesem Darwinem, byla selekce těch linií, jež byly za daných podmínek nejlépe připraveny k přežití a zejména ke zplození potomstva.
S replikací se na scénu dostala náhoda, prostřednictvím variací či mutací, jež byly k protřídění předkládány přírodní selekci.
Tento názor ovšem pomíjí eventualitu, že soubor možností, jež náhoda přírodní selekci předkládá, je dost rozsáhlý na to, aby dával možnost vzniku optimálního nebo téměř optimálního řešení; v takovém případě by se proces za převládajících podmínek vlastně blížil procesu zákonitému a opakovatelnému.
Vskutku, existují pádné důvody k přesvědčení, že k optimalizaci selekce mohlo během vzniku a evoluce života docházet častěji, než se všeobecně předpokládá.
Je tudíž pravděpodobné, že život, do té míry, do jaké se jedná o výsledek deterministické chemie a optimalizační selekce, vznikne v podobě srovnatelné se životem, jak jej známe, všude tam, kde podmínky napodobí situaci, jež obestírala jeho zrození na Zemi, což ospravedlňuje dnešní zájem o mimozemský život.
Věda se z podstaty zakládá na myšlence, že předmět studia má přirozené vysvětlení.
