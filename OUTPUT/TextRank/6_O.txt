WASHINGTON, DC – Hrůznou válku v Gaze si Palestinci budou s bolestí a hořkostí připomínat ještě mnoho příštích generací.
To, zda si Hamás bude moci nárokovat vítězství a zda mu Palestinci uvěří, bude záviset na podobě příměří, jež bude nakonec dohodnuto, tedy pokud nakonec příměří dohodnuto bude.
Vždyť Hamás byl demokraticky zvolen, ale bylo mu zakázáno vládnout a byl v Gaze uvržen do obléhání.
S otevřenými hranicemi by Hamás mohl zajistit svůj režim v Gaze a budovat si popularitu na Západním břehu, čímž by vyvíjel obrovský tlak na Abbáse, vůdce konkurenčního hnutí Fatah, aby souhlasil s vládou národní jednoty za podmínek stanovených Hamásem.
Tlak na zapojení Hamásu do palestinské politiky bude vyvíjen zřejmě i z některých hlavních měst Evropy, zejména z Paříže a Londýna, kde nesouhlas s izolací Hamásu zazněl už před válkou.
Pokud ale Izrael donutí Hamás přijmout podmínky hraničních kontrol a formálního příměří, image Hamásu jako strážce palestinského odporu bude vážně narušena.
Palestinci se budou ptát, zda bylo opravdu nutné tuto válku vést a zaplatit tak vysokou cenu.
Abbás bude moci prohlásit, že Hamásu radil, aby obnovil příměří a ukončil raketové ostřelování izraelských měst, ale že Hamás trval na nutnosti dát palestinské civilisty všanc zkáze.
Pokud Hamás akceptuje mnohaleté příměří s Izraelem, Palestinci si to vyloží jako projev porážky, což by také posílilo palestinské pocity pokoření a opuštěnosti.
Ještě důležitější je, že Hamás může doložit, že jeho vůdci byli během války v přední linii a že se palestinského utrpení účastnili; mnozí byli zabiti, i s rodinami.
Největší otázkou je, zda válka změní politické cíle Hamásu.
