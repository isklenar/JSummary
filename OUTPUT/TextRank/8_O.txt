Vždyť jádro konfliktu mezi Izraelem a Palestinci zůstává už 60 let téměř beze změn.
Jistěže, Izrael s Egyptem a Jordánskem uzavřel „studený mír“ a s několika dalšími arabskými zeměmi navázal diplomatické vztahy, ale na podstatě konfliktu se ve skutečnosti nic nezměnilo, navzdory mírovému procesu z Osla 90. let a dalším smlouvám a dohodám s Palestinci.
Bez územního kompromisu mezi Izraelem a Palestinci bude konflikt pokračovat donekonečna, neboť jej obě strany pokládají za existenční.
Všichni zúčastnění vědí, že v posledku jsou pro obě strany přijatelné, ač se zaťatými zuby, jedině hranice z června 1967 – včetně Jeruzaléma a smluvené drobné územní výměny.
Třebaže je však nadmíru jasné, že Izrael nezmizí a že Palestinci nevyvěsí bílý prapor, podmínky pro řešení dvou států se zhoršují.
Hamás odmítá jakýkoli mír s Izraelem a v nejlepším případě je ochoten souhlasit s dočasným příměřím.
Jednu věc lze totiž říct s téměř naprostou jistotou: mezi politické oběti na palestinské straně bude patřit prezident Mahmúd Abbás a hnutí Fatah.
To znamená, že selhala politika Západu spočívající v izolaci Hamásu s cílem jej oslabit, která se uplatňovala od vítězství Hamásu ve svobodných a spravedlivých volbách v roce 2006.
Až utichnou zbraně a mrtví v Gaze budou pohřbeni, otázka politického řešení znovu vyvstane.
Anebo si fakticky osvojíme názor Hamásu, že mír mezi Izraelem a Palestinci není možný, a že tudíž mírové rozhovory nemají smysl?
Tím by se ale nakonec jakékoli řešení dvou států stalo ztracenou věcí, a byť by Hamás vojensky prohrál, zvítězil by politicky.
Alternativou k řešení dvou států je trvání konfliktu a faktická realita řešení jednoho státu, v němž Palestinci mezi řekou Jordánem a Středozemním mořem budou dříve či později tvořit většinu.
