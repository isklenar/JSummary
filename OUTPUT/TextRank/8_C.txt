BERLÍN – Izrael od svého založení v roce 1948 vedl už sedm válek proti svým sousedům, včetně aktuální války v Gaze.
Vždyť jádro konfliktu mezi Izraelem a Palestinci zůstává už 60 let téměř beze změn.
Plán OSN na rozdělení Palestiny z roku 1947, který rozděloval Britský mandát nad Palestinou mezi oba národy, nebyl a doposud není přijat.
Bez územního kompromisu mezi Izraelem a Palestinci bude konflikt pokračovat donekonečna, neboť jej obě strany pokládají za existenční.
Třebaže je však nadmíru jasné, že Izrael nezmizí a že Palestinci nevyvěsí bílý prapor, podmínky pro řešení dvou států se zhoršují.
Hamás odmítá jakýkoli mír s Izraelem a v nejlepším případě je ochoten souhlasit s dočasným příměřím.
Vzhledem k faktům, k nimž přímo v terénu vede konání Izraele, existují oprávněné obavy, zda je řešení dvou států vůbec uskutečnitelné.
Ať už se Hamás ve vojenském smyslu vyvine po současných bojích v Gaze jakkoli, politicky konečně převzal úlohu legitimního zástupce Palestinců, již dříve plnila OOP.
Izrael ani Západ už nebudou moci odkládat otázku přístupu k Hamásu, protože Abbás a Fatah jsou teď příliš slabí a zdiskreditovaní na to, aby dojednali mírové urovnání.
Alternativou k řešení dvou států je trvání konfliktu a faktická realita řešení jednoho státu, v němž Palestinci mezi řekou Jordánem a Středozemním mořem budou dříve či později tvořit většinu.
Pokusit se obě strany vyvést ze strategické slepé uličky, do níž se samy vehnaly, bude možné jedině zvenčí.
Pokud vynucené řešení selže, celý region začne během prvních let prezidentského působení Baracka Obamy sklouzávat do nebezpečného střetu.
